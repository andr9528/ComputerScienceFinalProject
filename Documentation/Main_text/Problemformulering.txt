Problemformulering

Til vores projekt, har vi valgt at arbejde sammen med OneHouse. OneHouse laver IT-løsninger for kunder, alt fra komplette IT-systemer til mobil apps.

I denne sammenhæng har OneHouse haft en kunde, hvis arbejde var at vise reklamer i f.eks. butikker eller på tankstationer. Han bliver betalt pr. visning af reklamen,
men i-og-med han viser reklamer mange forskellige steder, er han afhængig af de forskellige steders muligheder for at vise reklamerne. Derudover er det også et problem
at skulle manuelt ud til de forskellige steder, hvis han skal ændre på reklamerne der bliver spillet, foruden der ikke er nogen god måde at holde styr på hvor mange gange
en reklame er blevet vist i et tidsrum. Derfor kunne han godt tænke sig et system hvor han kan holde styr på hvad der kører på de forskellige skærme, uden at skulle være
der fysisk. Derudover skal systemet kunne fortælle ham, hvor mange gange en given reklame er blevet spillet, og om de forskellige skærme fungerer. Til sidst vil han også
gerne være uafhængig af hvad der er tilgængeligt ved den givne reklameskærm.