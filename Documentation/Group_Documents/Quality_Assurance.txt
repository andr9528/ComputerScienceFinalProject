Kvalitetssikring - Computer Science Final Project

Som del af vi forsøger at implementere Feature Driven Development som vores systemudviklingsmetode, skal vi både opdatere vores domain model og peer review den løbende.

Derudover, stadig som del af FDD, designer vi vores features, hvor designet også skal inspiceres inden man kan gå i gang med at implementere den. Normalt vis ville man lave flere forskellige feature-teams som er ansvarlige for forskellige features, hvor man laver flere forskellige designs til sine features, og derefter vælger de bedste af dem. Alt efter vores workload ender vi nok med at lave design selv, og derefter få et andet gruppemedlem til at inspicere dem.
Derudover skal der også skrives tests til koden, og efterfølgende skal den også inspiceres af et andet medlem inden den kan bringes ind i main branchen.

Foruden de foranstaltninger der er med i de metoder vi bruger, har vi også valgt at lave kvalitetssikring på alle vores tasks. Det vil sige at ingen task er done, før den har været kvalitetssikret af et andet medlem først. 
Kvalitetssikringen af tasks indebærer kriterier, som er sat både af ejeren af tasken, og personen som kvalitetssikrer. Når man opretter sin task, har man til ansvar at lave en liste af kriterier, som derefter skal bruges af personen som tjekker det igennem. Derudover skal personen som kvalitetssikrer også sikre sig at kvalitetskriterierne er fyldestgørende; for eksempel en domænemodel som skal stemme overens med de kriterier der er opstillet af systemudvikleren Craig Larman. Kvalitetskriterierne må ikke være vage, eller omfatter flere forskellige kriterier.

Alle vores kode tasks skal have kvalitetskriterier der afspejler SOLID principperne.
- [ ] Single Responsibility principle
- [ ] Open/Close principle
- [ ] Liskov's substitution principle
- [ ] Interface segregation principle
- [ ] Dependency inversion principle

Alle vores unit test tasks skal have kvalitetskriterierne beskrevet nedenfor.
- [ ] Independent
- [ ] Isolated
- [ ] Predictable
- [ ] Repeatable
- [ ] Only tests one method

Derudover kan der også for de enkelte tasks være yderligere vigtige elementer, som derudover vil udvide kvalitetskriterierne.